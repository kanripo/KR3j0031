# -*- mode: mandoku-view; -*-
#+TITLE: 東觀餘論
#+DATE: 2015-08-24 23:20:18.125282
#+PROPERTY: ID KR3j0031
#+PROPERTY: BASEEDITION WYG    
#+PROPERTY: JUAN 卷上
<pb:KR3j0031_WYG_001-1a>¶
欽定四庫全書卷¶
　東觀餘論卷上　　　　　宋　黄伯思　撰¶
　　法帖刋誤叙¶
淳化中内府既博訪古遺蹟時翰林侍書王著受詔緒¶
正諸帖著雖號工草𨽻然初不深書學又昧古今故祕¶
閣法帖十□中璠珉雜糅論次乖譌世多耳觀遂久莫¶
辯故禮部郎米芾元章筆翰妙薦紳間在淮南幕府日¶
嘗跋□尾作數百語頗有條流但槩舉其目疎畧甚多¶
<pb:KR3j0031_WYG_001-1b>¶
故諸部中或偽蹟甚著而不覺者若李懐琳所作衛夫¶
人書逸少闊别稍久帖之類有雖審其偽而譏評未當¶
者若知伯英大令諸草帖為唐人書而不知乃書晉人¶
帖語之類有譏評雖當主名昭然而不能辯者若以田¶
疇字為非李斯書而不知乃李陽冰明州碑中字之類¶
有誤著其主名者若以晉人章草諸葛亮傳中語遂以¶
為亮書之類是也其餘舛午尚多書家責能書者備故¶
僕於元章慨然古語有之善書不鑒善鑒不書僕自㓜¶
<pb:KR3j0031_WYG_001-2a>¶
觀古帖至多雖豪墨積習未至而心悟神解時有所得¶
故作法帖刋誤凡論眞偽皆有據依使鍾王復生不易¶
此評矣元章今已物故恨不示之後有高識賞予知言¶
大觀戊子嵗六月七日西都府院東齋序¶
　　法帖刋誤上¶
　　　第一帝王書¶
凡草書分波磔者名章草非此者但謂之草猶古𨽻之¶
生今正書故章草當在草書先然本無章名因漢建初¶
<pb:KR3j0031_WYG_001-2b>¶
中杜操伯度善此書章帝穪之故後世目焉今此卷首¶
帖偶章草便以為章帝書誤矣然此書亦前代作但録¶
書者集成千字中語耳米徑以此辯之未中其病米云¶
晉武書當是孝武非也僕案省啟帖與後譙王帖雖在¶
疑録似非一家書續帖中炎報帖頗與此筆法同炎晉¶
武名非孝武也然皆後人依放此帖末云故遣信還古¶
者謂使為信故逸少帖云信遂不取答眞誥云公至山¶
下又遣一信見告謝宣城傳云荆州信去倚待陶隠居¶
<pb:KR3j0031_WYG_001-3a>¶
帖云明旦信還仍過取反凡言信者皆謂使人也近世¶
猶有此語故虞永興帖云事己信人口具而今之流俗¶
遂以遣書饋物為信故謂之書信而謂前人之語亦然¶
不復知魏晉以還所謂信者乃使之别名耳¶
阿史病轉差帖云晉宣帝亦未然¶
安軍破堈數朝三草書筆勢糺繞若一其偽不疑僕㓜¶
時嘗觀世傳七賢書末有白字皆連名作㸃七人所作¶
了無小異雖當時筆法傳授或同然人書不同亦如面¶
<pb:KR3j0031_WYG_001-3b>¶
焉不應乃爾無别固疑其偽是時宿軰長者或謂不然¶
後觀竇臮書賦始知七賢帖果李懐琳偽作此三帝草¶
書亦是類也¶
米云梁高當是齊高非也此帖末云蕭衍正梁武名梁¶
武廟號高祖此書目誤以祖為帝耳¶
宋明帝帖云報休祐休範二家内人知祐晉平王也範¶
桂陽王也宋史以休祐為休祐葢冊牘轉冩之訛當以¶
祐為是¶
<pb:KR3j0031_WYG_001-4a>¶
弔江叔帖非唐文皇書案高宗永隆元年七月丙申江¶
王元祥薨即此帖所謂江叔也高宗多以國呼諸父如¶
滕叔不湏賜謂滕王元嬰猶以元祥為江叔此正高宗¶
書也叔蓺韞多材帖亦高宗書中云聊以示藹謂魯王¶
靈夔之子范陽王藹也靈夔亦高宗叔史穪其篤學善¶
草𨽻此帖所謂叔蓺藴多材慈深善誨藹夙奉趨庭之¶
訓早擅臨池之工者以此後有答進枇杷并移營五橋¶
南二帖皆高宗書此數段竝誤入太宗帖中¶
<pb:KR3j0031_WYG_001-4b>¶
陳文帝謂宣帝我名子以伯汝宜以叔此□陳永陽王¶
伯智書誤録在長沙王叔懐後又据陳史長沙王但有¶
叔堅而無叔懐其晜亦無此名觀帖尾作名處疑是叔¶
愼叔愼陳岳陽王也葢摹傳之變¶
　　　第二漢魏呉晉人書¶
唐文皇右軍傳贊云伯英臨池之妙無復餘蹤當是時¶
逺購㝠搜古帖畢出而御府所蓄其富無倫尚無伯英¶
書後世豈可復得非特唐也晉世見者亦寡故庾翼與¶
<pb:KR3j0031_WYG_001-5a>¶
右軍書云昔得伯英章草十紙過江亡失常歎妙蹟永¶
絶此卷章草芝白一帖差近古亦疑先賢摹放也前知¶
汝殊愁以下五帖米云皆張長史書信然但帖中有云¶
數往虎丘祖希時面祖希張𤣥之字也𤣥之與大令同¶
時虎丘地在江左當是長史書二王帖辭耳¶
崔子玉書云數附書知聞以解其憂唐人書也字亦非¶
漢¶
尚書宣示鍾書眞蹟本在王丞相導家導過江時藏衣¶
<pb:KR3j0031_WYG_001-5b>¶
帯中以遺逸少逸少以遺王脩脩死其母以脩平日所¶
寶并入棺眞蹟遂絶此本右軍所臨者¶
白騎遂帖乃王大令臨唐開元中在滑臺人家并逸少¶
臨宣示帖藏之故誤録在鍾部長風帖乃逸少早年書¶
殊未變鍾體故亦誤寘此長風范母子等語二王帖間¶
多有米云齊梁人書非也¶
皇象文武帖葢寫漢東觀校書郎中高彪送幽州督軍¶
御史弟五永箴耳結字亦古史本云吕尚七十此云師¶
<pb:KR3j0031_WYG_001-6a>¶
尚七十史本云明其果毅此云昭其果毅葢作史者避¶
晉諱當以此為是五將三門下當云地有九變丘陵山¶
川人有計策六竒五間摠兹三事謀則咨詢無曰已能¶
務在求賢淮隂之勇廣野是尊勿謂時險不正其身勿¶
謂無人莫識已眞忘富遺貴福禄乃存枉道依合後無¶
所觀先公高節永越可遵佩藏斯戒以厲終身時蔡邕¶
軰竝賦詩送永獨彪作此箴邕等甚美之以為莫尚也¶
全章見東漢書此叚軼之象書人間殊少惟建業有呉¶
<pb:KR3j0031_WYG_001-6b>¶
時天發神讖碑若篆若隸字勢雄偉相傳乃象書也張¶
懐瓘目以沈著痛快眞得其筆勢云皇象後章草一表¶
葢唐人偽作其體正與世傳曹植書鷂雀賦同皆非眞¶
蹟至若孫皓上晉武表亦章草書字畫高古與此有間¶
矣王小令此年帖本唐人所畜與二鍾虞松三帖為一¶
□珉帖末云輔國司馬君筆勢婉雅與此有間矣此亦¶
無後五字¶
謝安後一帖傳摹逺眞米以為偽者葢以惶恐再拜當¶
<pb:KR3j0031_WYG_001-7a>¶
時罕用然施於尊老或有之陶華陽眞誥中有帖云許¶
𤣥惶恐再拜正晉世體也¶
王世將二十四帖與第一㢧數朝等偽帖字勢無異惟¶
後兩表極古信能傳鍾氏筆意而右軍學之也表中有¶
云頓乏勿勿按顔氏家訓云世中書翰多穪勿勿相承¶
如此莫原其由或有妄言此忽忽之殘闕耳説文勿者¶
州里所建之旗葢以趨民事故悤遽者穪勿勿僕謂顔¶
氏以説文證此字為長而今世流俗又妄於勿勿字中¶
<pb:KR3j0031_WYG_001-7b>¶
斜益一㸃讀為悤字彌失眞矣按祭義云勿勿諸其欲¶
其饗之也注勿勿猶勉勉也慤愛之貌杜牧之詩浮生¶
長勿勿是知勿勿出於祭義唐人詩中用之不特穪於¶
書翰耳¶
　　　第三晉宋齊人書¶
庾亮書云奉告書箱先為媞子作案江淮之間謂母曰¶
媞此云媞子未知目何戚也(尔疋云媞/媞安也)¶
庾翼帖穪故吏從事中郎按翼嘗為陶侃太尉府從事¶
<pb:KR3j0031_WYG_001-8a>¶
中郎此當是與侃啟也¶
杜預十一月二十四日帖云道逺書問又簡間得來况¶
非當時尺牘中語或是江左人書不特親故帖偽也親¶
故末云數附書信以慰吾心亦近世流俗語耳¶
晉劉超為人愼宻自以書類元帝不敢與外書此帖不¶
應尚傳又字勢與元帝大别其偽甚矣謝莊首終仕宋¶
而題曰晉大誤王著叙王坦之書列於逸少諸子間意¶
以名皆從之殊不知坦之廼述子自太原王耳非琅邪¶
<pb:KR3j0031_WYG_001-8b>¶
族也非通古甚那至爾(川本去此七字意/非字下有不字)¶
劉瓌之乃東晉時善八分者大令既不肯書太極殿牓¶
謝安石遂令瓌之以八分題之今此草帖非眞與王廙¶
二十四日帖無異王氏凝操徽渙之四子書皆眞帖逸¶
少七子上四人與子敬書具傳惟𤣥之肅之遺蹟未見¶
餘皆得家範而體各不同是善學逸少書者猶顔延年¶
對宋文帝論其諸子自謂竣得臣筆測得臣文㚟得臣¶
義躍得臣酒書亦猶是也僕今以擬王氏諸子則逸少¶
<pb:KR3j0031_WYG_001-9a>¶
之書凝之得其韻操之得其體徽之得其勢渙之得其¶
貌獻之得其源然而大令之書特知名而與逸少方駕¶
者葢能本父之書意所循者大故也眞行則法鍾草聖¶
則師張二家之法逸少所自出從而效之所以特高於¶
諸王猶魯堂諸子由賜商偃皆以儒穪卒之得其傳者¶
子淵而已¶
索靖七月二十六日帖本七紙晉王平南廙每寶玩之¶
値永嘉亂乃四疊綴衣中以度江唐蒲州桑泉令豆盧¶
<pb:KR3j0031_WYG_001-9b>¶
器得之疊迹猶存今所録惟一紙耳摹傳失眞無復意¶
象¶
紀瞻帖中有云貧家無以將意所謂物微意全也觀此¶
語不待見筆蹟可判其偽矣山濤啟事與李懐琳所撰¶
七賢書中濤書自相戈盾但此啟事文是而書非七賢¶
帖中筆語皆妄也¶
此卷偽帖甚衆如庾翼後一帖與沈嘉王循司馬攸劉¶
穆之王劭王廞張翼陸雲羊欣卞壼謝發與前杜預一¶
<pb:KR3j0031_WYG_001-10a>¶
帖及劉超劉瓌之紀瞻山濤等帖皆一體偽作¶
孔琳之帖有恨恨腳中轉劇近明散未覺益十二字偏¶
小葢行側注字摹帖者妄以入行耳當依本為勝¶
王僧䖍兩啟皆佳結字與擬王琰乞江郢所統郡啟同¶
書聲信不虚得¶
　　　第四梁陳唐人書¶
齊豫章王嶷孫確子範之子在梁位司徒右長史此云¶
征南將軍不知何據恐是梁邵陵王綸之子確也其書¶
<pb:KR3j0031_WYG_001-10b>¶
孝經一章亦近世偽體非江左書阮研帖亦然¶
蕭子雲有章草史孝山出師頌一章甚古雅與此卷正¶
書列子逺矣紙中王濛筆下徐偃信篤論也¶
陳逵者晉西中郎將也此云陳朝陳逵書誤矣¶
禇河南潭府帖末云舅遂良報薛八侍中前外舅張知¶
常以為河南謫潭時無有薛姓為侍中者僕嘗攷之信¶
然按遂良以高宗永徽六年貶潭州都督前此上至神¶
堯時為侍中者裴矩齊王元吉杜如晦王珪魏元成楊¶
<pb:KR3j0031_WYG_001-11a>¶
師道劉洎張行成高季輔宇文節韓瑗凡十一人未有¶
薛姓者至儀鳳中薛元超始作相既在遂良後又不作¶
侍中當時在外鎭未有兼此官者及觀字勢亦斆禇作¶
嫵媚態其偽必矣後家姪至一帖乃眞河南得意書翩¶
翩有逸敬體以前帖視之猶蓬葭倚瑶林也¶
山河帖乃禇河南所書枯樹賦中鈔出耳此庾子山作¶
而禇書之後禇遂良述四字後人妄益¶
虞永興大運帖歐陽率更比年帖皆集二公碑中字為¶
<pb:KR3j0031_WYG_001-11b>¶
之¶
柳少師與弟帖末云誠懸呈人多疑之以顔籀注漢書¶
丞相衡傳云字以表徳豈人所自穪柳不當穪字然嘗¶
觀逸少敬謝帖自云王逸少白廬山逺公集盧循與逺¶
書自云范陽盧子先叩頭則古人穪字葢或有之¶
陸柬之帖云近得告為慰上下無恙不得呉興近問懸¶
心得藥書散勢耿耿嘗也殊不類唐人語當是臨晉宋¶
人帖不爾效其語作此耳¶
<pb:KR3j0031_WYG_001-12a>¶
薄紹之宋世為丹陽尹書與羊欣齊名時號羊薄此卷¶
目為唐人謬甚矣¶
　　　第五雜帖¶
自蒼頡至程邈書皆偽史籀書傳此者岐𡔷耳今此書¶
云揚州裴易徳系字殊無三代體與其辭皆唐人筆也¶
李斯書米云不知何人書僕按其文云田疇耕耨為政¶
期月而致法令使父子為鄒魯乃李陽冰篆王宻所撰¶
明州刺史河東裴公紀徳碣中字也其碑畧云驚逋復¶
<pb:KR3j0031_WYG_001-12b>¶
田疇闢教以耕耨故為政可期月而致寛之則法令非¶
行公之化夷俗為鄒魯使父子長㓜各得其宜此帖乃¶
摹田疇等十八字為斯書與碑中篆無銖黍差而米云¶
不知何人書葢未嘗見此碑耳¶
程邈在秦雲陽獄作隸字廼今漢碑中字是也有此隸¶
方生今正書不應邈巳作之¶
宋儋唐明皇帝時人學鍾書但作側戾殊失大勢王著¶
録此書不知乃唐士意為逺古人故與斯邈並列其誤¶
<pb:KR3j0031_WYG_001-13a>¶
至此儋有嵩山圭禪師等碑傳於世字亦不甚工¶
衛夫人帖葢唐初李懐琳作事見竇臮述書賦如續帖¶
中嵇康絶交書世傳七賢帖皆懐琳偽蹟也此與師帖¶
尤疎謬按梁蕭子雲答武帝敕云臣昔不能拔賞隨時¶
所貴規模子敬多歴年所年二十六著晉史至二王列¶
傳欲作論草隸法言不盡意遂不能成十許年始見敕¶
㫖論書一卷商畧筆狀洞徹字體始變子敬全範元常¶
逮爾巳來自覺功進此偽帖云但衛隨世所學規摹鍾¶
<pb:KR3j0031_WYG_001-13b>¶
繇遂歴多載年二十著詩論草隸又云筆勢洞精字體¶
遒媚皆竊取子雲啟中語欲小改之遂失其句讀今世¶
高識豈無何不悟此又衞夫人乃晉李距妻李充母名¶
鑠字茂猗既與師書自當著名不但穪夫族及姓也以¶
數事考之其偽不疑又前軰論此帖以其敇字從力館¶
從舍為偽未中其病葢自二王以來譌字甚多陳為陣¶
策為筴皆二王軰自製不可據此定眞偽也¶
隋詔書中敬字缺其波葢淳化中摹此書時特省去避¶
<pb:KR3j0031_WYG_001-14a>¶
諱耳或指此目為偽帖非也梁武帝書評乃命袁昂作¶
者其答啟云奉敕遣臣評古今書臣愚短豈敢輙量江¶
海但天㫖諉臣斟酌是非謹品字法如前此云梁武評¶
書誤矣袁昂不以書名而評裁諸家曲盡筆勢然論者¶
以其評張芝書云如漢武愛道憑虚欲仙則欲仙而已¶
至况薄紹之書乃云如仙人嘯樹則眞仙也為比擬失¶
倫此亦一病也寫此者字法局束天然太少疑非智果¶
書果號得右軍骨借譽浮其實亦不至爾¶
<pb:KR3j0031_WYG_001-14b>¶
何氏書若云何人耳或以為何姓非也米以二帖為歐¶
陽率更書良是¶
敬祖鄱陽二帖大令部中已有此重出耳敬祖王導子¶
武岡侯協也與大令不同時恐非其書¶
孤不度徳量力與亮白董卓以來二帖皆諸葛傳中與¶
昭烈問答語有一叚自孫權據有江東以下與此文相¶
接誤寘第十卷王大令部中皆章草書雖字畫大小微¶
異而筆勢若一大是全寫亮傳首語此文雖出亮言亦¶
<pb:KR3j0031_WYG_001-15a>¶
史家潤色之又中云亮曰亦史家所記米遂謂亮書差¶
千里矣僕謂此帖當是逸少書葢與此公章草豹奴帖¶
筆法同¶
移屋有意適閒曠二帖眞羊中散書與唐薛邕家所蓄¶
筆精帖字勢同與法帖本部中三月六日帖殊不類彼¶
六日帖乃偽也筆精帖眞羊公得意書或以為逸少則¶
過矣¶
　　法帖刋誤下¶
<pb:KR3j0031_WYG_001-15b>¶
　　　第六王㑹稽書上¶
自適得書至慰馳疎(或作/竦)耳中間諸帖除穆松及秋中¶
二帖差似逸少書餘並近世不工書者偽作耳非特筆¶
無晉韻又宅上静眠過此如命等乃今流俗語不待觀¶
筆蹟已可辯之¶
酸感至比加(一作/和)下及宰相并噉豆䑕伏想㛐等亦偽¶
作葢以逸少别帖埀三十年比加下㿃等語厠其間或¶
云宰相安和帖乃郗愔書謂宰相者簡文作相王時也¶
<pb:KR3j0031_WYG_001-16a>¶
殷生者殷浩也然此或是書郗愔帖語耳而結字實近¶
世人偽作愔書自與逸少早年抗衡而此帖了無晉韻¶
其非審矣¶
鯉魚帖敬字行成帖殷字皆𡙇語在第五章夫人及蔡¶
家二帖亦後人依放賈曾送張説赴朔方序中云備官¶
而行成旅比從下云有詔具寮爰開祖宴且申後命寵¶
以蕃錫此卷有此文自行字上祖字下皆亡之而作草¶
書多不綴屬當是集逸少書寫此序耳先軰以為張説¶
<pb:KR3j0031_WYG_001-16b>¶
送賈至文非也米亦以自是月下為偽殊不知自行成¶
下已偽葢此帖失其首尾而米未嘗考賈㑹文也¶
闊别稍久眷與時長帖末云遇信悤遽萬不一陳字既¶
甚惡而筆語乃爾非逸少書無疑吾昨得一日一起帖¶
米以為張長史書有之但米論書多以草字差大者為¶
非二王書一概求之理恐未竟¶
追㝷帖米以為大令書非也字勢圜𦂳既非獻之體而¶
中云吾老矣餘願未盡惟在子軰耳案大令夀四十三¶
<pb:KR3j0031_WYG_001-17a>¶
初無後嗣與此不合又法書要録逸少帖内有此語固¶
宜在此卷¶
二十日以下二帖結體雖疎詞筆皆有王氏風氣殆是¶
唐人縱筆臨放非摹&KR1213;也¶
不得臨川問帖亦非逸少書庾子嵩非同時人也¶
朱處仁帖在十七帖間其中有云往得其書信遂不取¶
答謂昔嘗得其書而信人竟不取報書耳而世俗遂誤¶
讀為往得其書信殊不知信者乃使人也自連下語非¶
<pb:KR3j0031_WYG_001-17b>¶
若今之所謂書信也第一篇晉武帖中已詳辯之¶
　　　第七王㑹稽書中¶
得都下九日帖中云蔡公者蔡謨也仁祖者謝尚也晉¶
穆帝永和十二年秋桓公破姚襄至洛故此云久當至¶
洛是時將以謝尚鎭司州以病止故此云得仁祖二十¶
六日問疾更委篤與陶榖家所畜逸少破羗帖中所書¶
事正同其帖云知虞帥云桓公以至洛即摧破羗賊賊¶
重命想必禽之王畧始及舊都使人悲慨深此公威畧¶
<pb:KR3j0031_WYG_001-18a>¶
實著自當求之於古眞可以戰使人歎息知仁祖小差¶
此慰可言適范生書如其語無異故須後問為定今以¶
書示君僕嘗跋之云晉穆帝永和十二年秋桓温破姚¶
襄於伊水遂至洛時將以謝尚鎮之屬病不行所云桓¶
公摧破羌賊及仁祖小差正當時事也是時逸少去㑹¶
稽内史巳嵗餘方遯迹山水間宜不復以世務經懐而¶
此書乃歎宣武之威畧悲舊都之始平憂國嗟時志猶¶
不息惜其一憤逺引使才猷約結弗光於世獨區區遺¶
<pb:KR3j0031_WYG_001-18b>¶
翰見寶後人覽之深為興歎此帖草法極工惜不載法¶
帖間故附見此條¶
與足下意政同政當作正葢逸少祖尚書郎名正故王¶
氏作書正月或作初月或作一月他正字皆以政代之¶
後人相承斆之非也¶
自初月二日至前從洛帖皆偽如初月有云羲之呈耳¶
願知心素致使如然也願足下莫見責乃俗人偽作弟¶
恐是著書觀其所補永禪師千字格韻與此正同¶
<pb:KR3j0031_WYG_001-19a>¶
十月七日帖米以為集成予謂昨見君帖亦然葢二帖¶
字意皆不相屬而十月帖頗取十七帖中足慰前可令¶
必達以副此志逺想慨然等帖中語厠其間如云足下¶
尚停數日得告承長平未佳足下大小佳也知比得丹¶
陽書熱日更甚期已至旦反想至七帖皆後人依放中¶
有云不易可得過夏知有患者早乘凉行皆非當時人¶
語承足下還來一帖不論可見其偽¶
荀侯帖云安好音信明公還得歸洛也詞筆皆如初月¶
<pb:KR3j0031_WYG_001-19b>¶
帖(劉次莊釋云安好音/信那可遇得歸洛也)¶
深以自慰晚復毒熱二帖唐文皇所臨者羲之白耳帖¶
不論可見其偽¶
僕近脩小園子殊佳帖米以為子敬書僕謂處動静以¶
下方是子敬筆前兩行乃唐人書字勢帖語與後迥殊¶
　　　第八王㑹稽書下¶
羲之死罪小大悉佳帖書殊惡末云因縁不多亦近代¶
所為耳¶
<pb:KR3j0031_WYG_001-20a>¶
足下各如常亦唐人作比初月帖差勝中云淡悶干嘔¶
淡古淡液之淡干古干溼之干今人以淡作痰以干作¶
乾非也據此當亦非今人所作¶
闊轉久帖末云卒未近縁如何非晉士語阮公故爾一¶
帖非逸少書¶
蒸溼帖米云大令代父書非也葢結字殊不同詞亦異¶
晉體¶
修齡王胡之也重熙郗曇也安西庾翼也其云一昨得¶
<pb:KR3j0031_WYG_001-20b>¶
安西六日書無他無所知説故不復付送讓都督表亦¶
復常言耳按翼之鎮荆州以石虎衰暴婁表請北伐康¶
帝及朝士皆遣使譬止孫綽軰亦致書諫之則逸少所¶
見之表殆亦論北伐事也翼之此舉朝論弗以為然故¶
逸少以為常言及聞其遷襄陽乃云稚恭遂進鎮東西¶
齊舉想尅定有期也則始雖同羣議而終以為當猶趙¶
充國之計罕羗初是之者十三中十五最後十八有詔¶
詰前言不便者皆頓首服無足怪也然翼有志無年徒¶
<pb:KR3j0031_WYG_001-21a>¶
奮十倍之氣而蔑一統之功此志士所嗟慨者逸少所¶
書進鎮帖唐張彦逺載於書録今聞在王仲脩家¶
月半帖雖晉人語字不合作葢後人寫二王尺牘中語¶
耳¶
此郡帖米謂與王述書非也逸少與藍田方隙而為屬¶
郡既檢察苛急主者疲於課對正救過不暇豈復尺牘¶
間自彰其逋滯哉此帖官本傳摹甚失眞如以就勞為¶
能勞小却為小都皆轉失草法也¶
<pb:KR3j0031_WYG_001-21b>¶
適欲遣書帖非逸少書¶
逸少十七帖本唐貞觀御府中書張彦逺云王草書中¶
烜赫著名帖也僕謂當時書卷首帖有十七日字故諸¶
帖總謂之十七耳非帖數也本二十七條今官法帖有¶
其十五㪚寘逸少書三卷中又續法帖有五而卭竹杖¶
絲布衣漢講堂諸葛顒天䑕膏四果種虞安吉七條不¶
載當是亡軼而世有完卷者傳摹殊精非此比也此卷¶
有帖云周益州送此卭竹杖卿尊長或湏今送僕按十¶
<pb:KR3j0031_WYG_001-22a>¶
七帖有云去夏足下致卭竹杖皆至此士人多有尊老¶
者皆即分布令知足下逺惠之至以前帖觀之即知此¶
帖葢與周益州矣自昔相傳十七帖乃逸少與蜀太守¶
者未必盡然然其中問蜀事為多是亦應皆與周益州¶
書也但來禽一帖則或以為與桓温而已本朝僧邦者¶
有寄李昌武翰林詩云來禽簡寄桓宣武不知何據按¶
此帖有云今在田里惟以此為事足下致此子者大惠¶
也逸少視桓公位殊遼絶與書不當爾耳然當時眞長¶
<pb:KR3j0031_WYG_001-22b>¶
子猷軰猶嫚侮桓公彼亦能容逸少作書若交友葢無¶
足怪温飛卿詩云畫圖驚畏獸書帖得來禽此帖垂寶¶
非一世也¶
　　　第九王大令書上¶
此卷王大令部偽者最少相過無復日借匪獻之韻自¶
可賞¶
鵝還慰姊意帖鵝者王氏子姓之小字耳猶袁羊顧虎¶
之類或以此鵝即逸少所愛之鵝甚可鄙笑二十九日¶
<pb:KR3j0031_WYG_001-23a>¶
帖云昨遂不奉恨深此近世人語非子敬書静息帖云¶
頼消息内外極生冷内外二字本行旁注故字差小而¶
昧者摹塡著行中非也當依本為勝諸帖中此例甚多¶
如十七帖中逺想慨然孔琳之帖恨恨脚中轉劇等字¶
本皆側注後人摹以入行雖失格體猶於理未害至於¶
讀蘭亭叙者以不知老之將至旁一僧字為逸少作曾¶
字之誤借使摹入行中則害理矣案古蘭亭叙本二十¶
八行至第十四行間特闊者葢接紙處而不與知字適¶
<pb:KR3j0031_WYG_001-23b>¶
在此行之末梁舍人徐僧權於其旁著名當時謂之押¶
縫梁御府中法書率如此而此帖僧字下亡其權字近¶
世人殊不知此乃云僧者曾之誤因讀為曾不知老之¶
將至非也又案晉史逸少本傳及書録第十卷皆載此¶
叙但云不知老之將至而無曾字益可是正乃知善摹¶
帖者勿問其黵滅注缺横斜細大一放其本而不小異¶
乃不失眞矣今法帖多妄更易之至以注字入行大小¶
既殊體不綴屬後人不曉從而效之一行之中洪纎頓¶
<pb:KR3j0031_WYG_001-24a>¶
異號子母體如第五卷近世偽作釋智果書是也每一¶
觀之使人深慨¶
静息帖云礜石深是可疑事兄憙患㪚輙發癰㪚者寒¶
食散之類散中葢用礜石是性極熱有毒故云深可疑¶
也劉表在荆州與王粲登障山見一岡不生百草粲曰¶
此必古冢其人在世服生礜石熱蒸出外故草木焦滅¶
鑿㸔果墓礜石滿塋又今洛水冬月不冰古人謂之温¶
洛下亦有礜石今取此石置瓮水中水亦不冰又鸛伏¶
<pb:KR3j0031_WYG_001-24b>¶
卵以助暖氣其烈酷如此固不宜餌服子敬之語實然¶
聊附於此¶
授衣帖歴世所傳自為一卷法帖中亡其帖尾政在此¶
耳下當云當今可復使不萬全不願其以多算難易得¶
之便自可令不為因絫耳比者忉怛當不可言當不可¶
言獻之死罪法帖無此四十三字义其間多有燥筆及¶
魚食處而官帖不復依本其失多矣¶
奉對帖云方欲與姉極當年之足以之偕老豈謂乖反¶
<pb:KR3j0031_WYG_001-25a>¶
至此當是與郗家帖也案子敬病篤請道士上章法應¶
首過子敬曰不憶餘事惟省與郗家離㛰子敬前室郗¶
曇女也郗氏自太尉鑒後為江左名族其姓讀如絺繡¶
之絺而世人以俗書郗字作郄因讀為卻詵之卻非也¶
卻詵乃春秋晉大夫卻縠郗鑒乃漢御史大夫郗慮之¶
後姓原既異音讀迥殊後世因俗書相亂郗卻二姓遂¶
不復辯亦近代氏族及小學二家之學不講故也陸魯¶
望博古矣其詩有云一叚清香染郄郎亦誤讀也今因¶
<pb:KR3j0031_WYG_001-25b>¶
郗氏帖聊爾及之以糾俗繆¶
梁中書郎虞龢表云逸少為㑹稽子敬為呉興故三呉¶
之地偏多遺蹟又是暮年遒美之時今此卷中亦時有¶
呉興帖然大令帖傳於世佳者尚多如乞假表庾公帖¶
周姉帖洛神賦劉氏所藏十二字等帖官帖中皆遺之¶
僕頃以韻語題河南王氏所藏子敬帖云君家大令書¶
盈紙筆勢翩翩趣多媚雖云沓拖如少年豈至拘攣同¶
餓𨽻㑹稽七子五知名此公風槩尤超詣太極璇題猶¶
<pb:KR3j0031_WYG_001-26a>¶
重書(謂不書太/極殿榜)一時凛凛標英氣半䄂精祴衆争求數¶
幅新帬世尤貴當時親遇得已難况復傳今僅千嵗龍¶
珠歸浦劍還津此帖君藏眞得地才披尺許目增明鸞¶
跂鴻驚欲飛逝硬黄響榻若傳吾完碧摹刋願垂世聊¶
爾以記大令書事漫附於此¶
𤣥度時來一帖米以為無名人作僕謂此眞晉人語但¶
筆勢疎緩多失落耳謂大令書則非葢中云仁祖欲請¶
為軍司案獻之以晉孝武太元十一年年四十三卒上¶
<pb:KR3j0031_WYG_001-26b>¶
推謝尚於穆帝升平元年卒時獻之方年十三請軍司¶
又在升平前大令是時纔十許嵗安得巳作書論時事¶
殆是穆帝時他人書後𤣥度何來遲亦此類¶
薄泠益部二帖米以為歐率更書實然但米誤以益部¶
字為益郎葢下接耆舊傳字此帖葢借陳夀所著益部¶
耆舊傳也¶
詠史詩鬱鬱澗底松數句乃集大令書¶
一月二十九日黄門帖亦王氏書而非大令也¶
<pb:KR3j0031_WYG_001-27a>¶
　　　第十王大令書下¶
吾當託桓江州助汝帖米以為張長史書雖未必然要¶
非大令書也案此帖不至惡但縱任近俗無晉世清韻¶
眞非大令書但殊不知亦寫右軍帖詞耳張彦逺右軍¶
帖録有此語此卷亡其半其上畧云汝決欲來下(張録/於來)¶
(下之字下有三十/九字續帖畧同)上方大枋想汝不過數枋足人方足¶
(張録云人/力當粗足)不果爾可白吾當託桓江州助汝¶
續帖逸少部中有前叚結字殊應規矩葢王氏子弟臨¶
<pb:KR3j0031_WYG_001-27b>¶
逸少書勝此逺矣¶
疾不退至分張帖諸大草字語類江表人𤣥度何來亦¶
似逸少語其字皆張長史藏眞軰偽作或自書二王帖¶
語耳與第二卷知汝殊愁及藏眞長史部中諸帖一手¶
也豹奴桓嗣也王氏甥故二王帖中時及之如云豹奴¶
晚歸家之類然此豹奴惟省一書帖亦後人依放¶
極熱敬惟府君帖云來時幾得問希此消息極悶悶又¶
云意甚無頼君有好藥云云極濟事耶又服油帖云不¶
<pb:KR3j0031_WYG_001-28a>¶
至絶艱辛也皆近世俗言字勢亦不至佳非王氏帖明¶
甚(帖云意甚無頼君有好藥必/時復與府中多少極濟事耶)¶
七月二日獻之白七字人偽作也下章草云孫權據有¶
江東以歴三世亦蜀志中語與第五卷章草不可争鋒¶
也語相接字雖大小異乃一人書語已見本章此段世¶
字闕中畫葢唐人臨摹時去之以避諱猶今集法帖時¶
殷敬二字多省其波也但東連呉㑹與用武之國連武¶
二字章草體差相亂摹者謬互置之¶
<pb:KR3j0031_WYG_001-28b>¶
復而悲積宋齊人書¶
㛐等帖王氏書亦非大令¶
鵞羣帖前軰謂此墨帖乃大令眞筆僕觀此書殊不惡¶
但怒張狂勁無晉諸賢韻味而前軰乃云此帖筆勢險¶
逺如從空中數丈外擲下恐是眞筆此非僕之所敢知¶
也又此帖詞云崇虚劉道士鵞羣並復歸也獻之等須¶
向彼謝之亦非當時尺牘體葢以大令父逸少嘗書道¶
徳經換鵞而山隂曇&KR1619;村道士舉羣贈之故以此事傅¶
<pb:KR3j0031_WYG_001-29a>¶
㑹作是帖耳案崇虚館乃宋明帝泰始四年建子敬晉¶
人相去亡慮五十餘年何得已稱之其偽可無疑又按¶
魏收釋老志太和十五年詔立道家寺宇於桑乾之隂¶
名崇虚寺去晉愈逺矣予前所校量諸書詎敢自謂竟¶
理要非臆決目論葢書雖小道亦六藝之一能之既艱¶
知亦匪易然天下理當為天下士言之眞賞難遇豈獨¶
論書哉¶
　長睿頃官于洛因得從之游嘗閱吾家所藏内府帖¶
<pb:KR3j0031_WYG_001-29b>¶
　且以米老跋尾辨之惜其疎畧遂著此書議論精確¶
　悉有證據使眞贗了然誠前人所未到也是書之作¶
　實自余發之嘗作詩題吾家大令帖見於第九章云¶
　政和甲午正月十三日周南王玠晉玉題於開封尹¶
　㕔之東齋(川本無/)¶
　余待罪天禄與觀中祕古蹟石刻所本其眞易識葢¶
　了然知其偽者十九而後乃知黄子之作此書拔賞¶
　者寡而掊擊者多故有以也書之考引載籍則昭昭¶
<pb:KR3j0031_WYG_001-30a>¶
　矣至其洞察眞贗品藻高下水墨之間毫釐千里則¶
　非書家者流心知其意未易不惑余是以道余所見¶
　於天禄者使世知其論刺之嚴如此皆不妄也政和¶
　五年三月中澣襄陵許翰崧老跋(川本無/)¶
　　米元章跋祕閣灋帖¶
唐太宗購王逸少書使魏徴禇遂良定眞偽我太宗購¶
古今書而使王著辨精觕定為灋帖此十卷是也其間¶
一手偽帖大半甚者以千字文為漢章帝張旭為王子¶
<pb:KR3j0031_WYG_001-30b>¶
敬以俗人學智永為逸少如其閒以子敬及眞智永為¶
逸少者猶不失為名帖余嘗於檢校太師李瑋第觀侍¶
中王貽永所收晉帖一卷内武帝王戎謝安陸雲軰灋¶
若篆籀體若飛動著皆委而弗録獨取郗愔兩行入十¶
卷中使人慨歎又劉孝孫處見柳公權所收跋子敬送¶
棃帖然於太宗卷中辨出乃以逸少一帖連在後而云¶
又一帖不知為逸少也公權唐名家尚如此顧何議著¶
今長安李氏所收逸少帖貞觀所收第一帖著名已非¶
<pb:KR3j0031_WYG_001-31a>¶
逸少眞蹟餘可知矣獨未知徐璹(徐浩子/能别書)所訪者何如¶
耳余抱疾端憂養目文藝思而得之粗分眞偽因跋逐¶
卷末以貽好事同志百年之後必有擊節賞我者余無¶
富貴願獨好古人筆札每滌一硯展一軸不知疾靁之¶
在旁而味可忘嘗思陶𢎞景願為主書令史大是高致¶
一念不除行年四十恐死為蠧書魚入金題玉躞間游¶
而不害元祐三年維揚倦游閤襄陽漫士米芾元章書¶
第一¶
<pb:KR3j0031_WYG_001-31b>¶
　漢章　晉元　晉武　齊高　梁武　梁高　簡文¶
　　右七帖並一人手寫偽帖晉武當是孝武梁高當¶
　　是齊高¶
第二¶
　張芝後一帖是　前五帖並張旭　崔子玉　鍾繇¶
　長風齊梁人書　皇象後臣象言同章帝(一手/偽帖)王廙¶
　二十四帖同上　謝安前一帖是後六月帖同上¶
第三¶
<pb:KR3j0031_WYG_001-32a>¶
　庾翼已向帖　杜預親故帖　王循　司馬　王劭¶
　劉瓌之　劉穆之　王廞　張翼　陸雲　山濤¶
　卞壼　謝發　羊欣¶
　　右皆與漢章一手偽帖¶
第四¶
　阮研　蕭確(並同/章帝)虞世南臨樂毅論者俗人偽帖餘¶
　皆眞　歐陽詢比年亦俗人偽作¶
第五¶
<pb:KR3j0031_WYG_001-32b>¶
　李斯書(未知何/人書)程邈(與章帝/一手)蔡琰同上　何氏二帖¶
　(歐陽/詢)敬祖鄱陽二並子敬　孤不度徳亮白二並諸¶
　葛書　懐素同程邈　既移屋　足下並羊欣末有¶
　欣白字¶
第六¶
　適得書　知欲　差涼　比奉對　兄靈　伏想㛐¶
　宰相安和　又不能　疾不退　夫人　想大小¶
　知足下連不快(智/永)　小佳　是月也　吾昨得(張/旭)¶
<pb:KR3j0031_WYG_001-33a>¶
　追㝷(子/敬)　疾患　二十餘日可耳(劉釋文/餘作僕)定登(劉釋/文作)¶
　(定/聽)¶
　　右不注出者皆偽¶
第七¶
　初月二日　足下時事吾怪足下　前從洛　十月¶
　七日(集/成)　當力　承足下(子/敬)　荀侯　足下家極知¶
　僕近修小園¶
　　右不注出者皆偽¶
<pb:KR3j0031_WYG_001-33b>¶
第八¶
　此蒸溼(子敬/代父)月半同上　尊夫人(偽/)　適欲遣書(智/果)¶
第九¶
　相過終無復日　𤣥度時徃來　前告先以陳　慕¶
　容(並無名/人偽帖)　薄泠　益郎(並歐/書)¶
第十¶
　吾當託桓江州　消息　疾不退　省前書　近與¶
　鐵石　知鐵石　𤣥度何來遲　忽動(大唐左衛長/史張旭書)¶
<pb:KR3j0031_WYG_001-34a>¶
　承冠軍故爾復面悲積　還此　得西問　海監諸¶
　舍(並未詳/何人書)獻之白不審疾　鄱陽歸(右並/羊欣)¶
　　第八此郡之弊蘇大簡子耆謂之與王述書及一¶
　　昨得安西及增慨三帖眞蹟自蘇氏歸吾家¶
　　記與劉無言論書¶
劉憲御史燾無言來予與論書劉因言政和初人於陜¶
西發地得木竹簡一瓮皆漢世討羌戎馳檄文書若今¶
吏案行遣皆章草書然斷續不綴屬惟鄧隲永初二年¶
<pb:KR3j0031_WYG_001-34b>¶
六月一篇成文爾(見前/篇)今宗室仲忽及梁師成家尚多¶
得之石本乃就簡上摹得者予因言見漢魏間人章表¶
亦多用章草書今猶有存者如司馬孚孫皓表奏世或¶
傳之疑所謂章草上章用之不因漢章帝好之因謂之¶
章草也葢此雖草書而有波磔若正書之有分隸既不¶
顚放易曉又可赴急宜漢人以作檄書也劉言續帖中¶
李懐琳所書絶交書多有古字若□□□□□□¶
□□□等字宜有所受非懐琳自能作也予云張彦¶
<pb:KR3j0031_WYG_001-35a>¶
逺言昔嵇叔夜自書絶交書數紙人以右軍數帖來易¶
惜不與之則叔夜書唐世尚有之疑懐琳嘗見之故放¶
焉決非自能作也葢懐琳嘗偽作衛夫人及七賢帖不¶
逮此逺矣故竇臮云乃有懐琳厥蹟踈壯假他人之姓¶
字作自己之形狀則知絶交書誠有所放也其卷尾云¶
右軍書葢誤云今世有蕭子雲章草書出師頌甚古雅¶
與子雲他書全不類疑亦放漢人書也葢東漢人喜作¶
分隸與章草他書傳世者鮮矣予言淳化法帖中有南¶
<pb:KR3j0031_WYG_001-35b>¶
唐人一手偽帖頗多如偽作山濤崔子玉謝發卞壼皆¶
是一手寫古人帖語耳第三卷最多今祕閣有數匣尚¶
存皆澄心堂紙書分明題曰倣書不作傳摹與眞蹟而¶
當時侍書王著編彚殊不曉特取名以入録故與眞蹟¶
混淆却多有好帖不入殊可惜也予法帖正誤中論之¶
甚詳劉言鄧隲簡書永初二年六月丁未朔二十日丙¶
寅而東漢紀是年七月復有丙寅恐史誤也簡書當時¶
文字又有月朔不應差云又云歐陽詢舉世呼為率更¶
<pb:KR3j0031_WYG_001-36a>¶
傳亦書其終於率更而有八分書一碑乃銀青光禄大¶
夫為給事中史未嘗書也予云此例甚多如唐史王方¶
慶傳云自襃至方慶五世封石泉而今寶章集中方慶¶
官云琅琊縣開國子則是方慶嘗封琅琊後徙石泉也¶
亦史誤云至於世之稱謂則不常如楊凝式終太子太¶
傅而今人但呼為楊少師之類劉云楊書賽過珊瑚樹¶
一帖乃在洛中一僧房中於書㨭上寫之即俗所謂書¶
襻者予云洛陽文潞公家有楊書詩帖十一紙字與珊¶
<pb:KR3j0031_WYG_001-36b>¶
瑚帖相類今洛亦有石本而不能盡載也楊多書僧壁¶
而傳於楮素者甚少今壁書亦自少洛陽惟有廣愛寺¶
西禪院兩壁勝果院一壁天宫寺一壁而巳因甲子嵗¶
大水損失者多矣劉言瀛州有邢巒碑甚完金陵有唐¶
高正臣書本埋沒圃中其父宜翁令人發出立之今易¶
致其字畫殊有虞禇灋也又云續帖中春朝微雨一帖¶
乃陸柬之書余云灋帖中有柬之一帖乃晉人語恐柬¶
之臨學者予又云裵行儉以書知名而世人罕傳之嘗¶
<pb:KR3j0031_WYG_001-37a>¶
見一帖寫兵法字甚怪放恐非眞也劉云嘗見行儉所¶
書千字亦工云又云寶章集題者小字乃鍾紹京書予¶
云紹京碑今有存者葢師薛稷也予又云焦山鶴銘俗¶
傳王逸少書非也一小書中載云陶隠居書此或近之¶
然此山有唐王瓚一詩刻字畫全類此銘不知即瓚書¶
抑瓚學銘中字而書此詩也劉曰嘗親至彼觀疑即瓚¶
書也下有云皇山樵人逸少書非王逸少也葢唐有此¶
人亦號逸少耳又云作鍾鼎湏用竹筆書乃佳予云不¶
<pb:KR3j0031_WYG_001-37b>¶
然今鍾鼎字若季㜏鼎伯戔盫字皆兩頭纖纖若使竹¶
筆何能如此劉又言頃謁蘇子容丞相未出閒見傳唐¶
人一書中云文皇令羣臣上奏任用眞草惟名不得草¶
後人遂以草名為花押韋陟五朶雲是也此書偶忘其¶
名有朝士施結者喜收古今人押字不逺千里求之所¶
藏甚多類而成書矣嘗欲為作序偶忘此事所出遂不¶
用予云魏晉以來灋書至梁御府藏之皆是朱异唐懐¶
充沈熾文姚懐珍等題名於首尾紙縫間故或謂之押¶
<pb:KR3j0031_WYG_001-38a>¶
縫或謂之押尾秖是謂書名耳後人花押乃以草書記¶
其自書故謂之押字或謂草字葢沿習此耳唐人及國¶
初前軰與人書牘或只用押字與名用之無異上表章¶
亦或爾近世遂施押字於檄移或不書己名字而别作¶
形模非也¶
　　米元章禮部所作法帖題跋一卷眞蹟藏西洛王¶
　　晉玉家經靖康之亂已散亡矣先君學士法帖刋¶
　　誤盛行於世博訪米氏題跋藏書家俱未之見偶¶
<pb:KR3j0031_WYG_001-38b>¶
　　檢故書忽見先君子親寫米氏題跋得之喜甚草¶
　　書間有難解者取灋帖逐卷中語釋出斯文遂成¶
　　全書乃命筆史抄録附刋誤之後紹興癸亥冬十¶
　　一月二十二日武陽黄䚮識¶
　　記石經與今文不同¶
臨漢石經與今文不同者殊多今畧記之書女母翕侮¶
成人(今本女無/侮老成人)保后胥高(保后/胥戚)女永勸憂(汝誕/勸憂)女有近¶
則在乃心(今近/作戕)女比猶念以相從(今作汝/分猷)各翕中(各設/中)¶
<pb:KR3j0031_WYG_001-39a>¶
爾惠朕曷祗動萬民以遷(爾謂朕/曷震動)天既付命(今付/作孚)曰陳¶
其五行(今汨/陳)嚴恭寅畏天命自亮以民祗懼(今亮作度/以作治)¶
懷保小人惠于矜寡(今人作民/于作鮮)母兄曰(無皇/曰)則兄自敬¶
徳(兄作/皇)旦以前人之微言(今作/徽言)是罔顯哉厥世(今哉/作在)文¶
王之鮮光(今作/耿光)通殷就大命(達殷作/大命)論語意與之與(今/意)¶
(作/抑)孝于惟孝(今于/作乎)朝聞道夕死可也(今也/作矣)是魯孔丘與¶
曰是是知津矣(是魯孔丘與曰是/也曰是知津矣)擾不輟子路以告子¶
憮然(耰而不輟子路行/以告夫子憮然)置其杖而耘(今置/作植)其斯以乎(其/斯)¶
<pb:KR3j0031_WYG_001-39b>¶
(而已/矣)譬諸宫牆(今諸/作之)賈諸賈之哉(今賈/作沽)又論語每篇各¶
計其章數其最後云凡二十篇萬五千七百一十字又¶
記諸家異聞之語若曰在於蕭牆之内葢毛包周氏於¶
今論語無葢氏毛氏書此石刻在洛陽本在洛宫前御¶
史臺中年久摧散洛人好事者時時得之若騏驥一毛¶
虬龍片甲今張燾龍學家有十版最多張氏壻家有五¶
六版王晉玉家有小塊洛中所有者止此予皆得其拓¶
本論語之末題云詔書與博士臣左立(劉本無/立字)郎中臣¶
<pb:KR3j0031_WYG_001-40a>¶
書上臣下皆𡙇當是著書者姓名或云此即蔡邕書姓¶
名既亡無以辨之獨刻者陳興姓名甚完何其幸歟又¶
有一版公羊不知誰氏所得其末云谿典諫議大夫臣¶
馬日磾臣趙䧕議郎臣劉𢎞郎中臣張文臣蘇陵臣傅¶
楨雜(雜未/詳)下谿上𡙇谿上當是堂謂堂谿典也此葢鴻¶
都一字石經然經各異手書不必皆蔡邕也三字者不¶
見眞刻獨此一字者乃當時所刻字畫高古精善殊可¶
寶重開元中嘗藏拓本於御府以開元二字小印印之¶
<pb:KR3j0031_WYG_001-40b>¶
與灋書名畫同藏葢唐世以前未録前代石刻獨此見¶
收其可寶如此(立字雜字案石/經古本皆有之)¶
　　漢簡辨¶
近嵗闗右人發地得古瓮中有東漢時竹簡甚多往往¶
散亂不可考獨永初二年討羌符文字尚完皆章草書¶
書蹟古雅可喜其詞云永初二年六月丁未朔二十日¶
丙寅得車騎將軍莫府文書上郡屬國都中二千石守¶
(此五字/古本𡙇)丞廷義縣令三水十月丁未到府受印綬發夫¶
<pb:KR3j0031_WYG_001-41a>¶
討畔羌急急如律令按范曄後漢書安紀永初元年夏¶
先零種羌畔遣車騎將軍鄧隲征西校尉任尚討之二¶
年正月隲為羌所敗於冀西七月戊辰詔有羌貊畔戾¶
夙夜克己之語其年十月庚寅任尚與羌戰於平襄十¶
一月辛酉拜隲大將軍召還則此簡所謂車騎將軍者¶
即鄧隲也所討畔羌者即先零也然以紀所書日月及¶
漢簡參考之簡云六月丁未朔則二十日正得丙寅而¶
戊辰乃此月二十二日也六月末既有戊辰則七月不¶
<pb:KR3j0031_WYG_001-41b>¶
應復有之而安紀是年復有戊辰之詔葢紀誤也又據¶
安紀是年七月之後繼書閏月閏月有辛丑九月有庚¶
子亦當復有辛丑則是年閏當在七月據漢簡六月丁¶
未朔則後百二十日得兩丁未故簡又云十月丁未正¶
合也而据紀於七月閏則丁未當在九月矣又與簡不¶
相合亦紀誤也又紀書永初元年夏羌畔遣隲討之二¶
年冬始召還而隲本傳云永初元年夏羌畔於是詔隲¶
將左右羽林北軍五校及諸部兵擊之西屯漢陽冬召¶
<pb:KR3j0031_WYG_001-42a>¶
隲班師据紀討羌在元年夏召隲在二年冬漢簡亦有¶
二年之文正與紀合而傳云元年召還班師者亦誤也¶
簡書甚明乃當時文字又日月首尾相應非如史之先¶
後差謬宜以簡所書為正於戲千載之下幸是簡偶存¶
得以攷正范史所書之誤是以君子貴乎博學而多識¶
也¶
　　銅戈辯¶
右舟之戈其銘曰舟其質則銅按周官考工記冶氏戈¶
<pb:KR3j0031_WYG_001-42b>¶
之制有内有胡有援鄭氏曰戈今句孑㦸也或謂之鷄¶
鳴或謂之擁頸内謂胡以内接柲者也援直刃也今詳¶
此戈之制兩旁有刃横置而末鋭若劍鋒者所謂援也¶
援之下如磬折稍刓而漸直若牛頸之垂胡者所謂胡¶
也胡之旁有可接柲之蹟者所謂内也援形正横而鄭¶
氏以為直刃禮圖從而繪之若矛槊然誤矣葢戈繫兵¶
也可句可啄而非用以刺也是以衡而弗從故冶氏之¶
職又云已倨則不入已句則不決鄭氏亦云倨謂胡微¶
<pb:KR3j0031_WYG_001-43a>¶
直而邪多以啄人則不入句謂胡曲多以啄人則創不¶
決既謂之啄則若鳥咮然不容其刃之端上向而直也¶
今觀夏商彛器銘欵有作人形執戈者荷戈者其戈皆¶
横如斧鉞而鋭若鳥咮又胡垂柲直正與此戈之制同¶
此最可證云其銘曰舟者葢人名也按陶𢎞景刀劍録¶
夏孔甲之劍銘一字曰甲今内府所藏公非之鼎其名¶
曰非公孫蠆之鼎其銘曰蠆文亦皆一則知舟者亦人¶
名其字象形比他銘識尤古質葢夏商之器也夫兵器¶
<pb:KR3j0031_WYG_001-43b>¶
率用利鐵而此戈乃銅為之又今人得古刀劍矛㦸矢¶
鏃之類率皆銅者按太史公秦始皇本紀二十六年收¶
天下兵聚之咸陽銷以為鍾鐻金人十二重各千石應¶
劭注曰古者以銅為兵又按春秋傳僖十六年鄭伯朝¶
楚楚子賜之金既而悔之與之盟曰無以鑄兵遂以鑄¶
三鍾杜預注曰古者以銅為兵夫五金皆金也然秦之¶
金人及古鍾皆用銅則秦所銷之兵與楚盟鄭母鑄兵¶
之金皆銅可知矣應杜之説誠然又按山海經中山西¶
<pb:KR3j0031_WYG_001-44a>¶
二百里昆吾之山其上多赤銅郭璞傳曰此山出名銅¶
色赤如火以之作刀切玉如割泥周穆王時西戎獻之¶
尸子所謂昆吾之劍者也越絶書曰赤堇之山破而出¶
錫若邪之谷涸而出銅歐冶用以為純鈞(越王句/踐寳劍)之劍¶
近汲冢中得劍一長三尺五寸乃今所名為干將者亦¶
(闕五/字)皆非鐵明古者通以錫雜銅為兵器也又按刀劍¶
録夏少康三年商太甲四年各鑄銅劍一其文曰定光¶
則古之兵器用銅葢無疑矣况銅為物至精不為燥濕¶
<pb:KR3j0031_WYG_001-44b>¶
寒暑變其節不為風雨暴露改其形確乎有常若士君¶
子之行是以昔人上之又况形笵正工冶巧火齊得剥¶
脱砥礪其銛至可以剸玉雖楚鐵劍之利亦亾以加顧¶
三代金工鍊液之法亡矣今人所不能為也則古兵用¶
銅而後世不復為者亦奚足怪(李賀有金銅/仙人辭漢歌)¶
　　鷂雀賦辨¶
頃傳長安人有得思王眞蹟鷂雀賦者及得張芸叟侍¶
郎所刻本觀之乃近代偽帖也按草灋亦如眞行孳乳¶
<pb:KR3j0031_WYG_001-45a>¶
寖多故後代草字有唐以前所無者如於字必字之類¶
魏晉六朝人草此字止如行書扵必(如此/作)至隋唐以來¶
始省為□□(如此/作)故前軰云扵字必字無草書是也今¶
偽書鷂雀賦三字皆如唐人草灋此一妄又賦之首既¶
書賦目復冠以曰字此殆妄人録類書中子建此賦書¶
之故妄去(去字未詳何/本以妄為志)曰字其陋如此今藝文類聚亦¶
有此賦此二妄末有武攸暨題字乃作今市井人所作¶
俗古篆仍云以永其𫝊此近人語唐世未之有也此三¶
<pb:KR3j0031_WYG_001-45b>¶
妄又數印章云唐人印乃與今市肆所作印篆形模字¶
畫無異及末有静華二字乃摹灋帖子敬字中動静及¶
華新婦字此四妄其末又有子建畫像神氣甚俗衣冠¶
筆勢亦若今畫院畫史所為前人畫不如此也此五妄¶
既作偽帖又畫其像而偽章題署甚多汲汲然恐人之¶
不信也其陋至此而不悟以為筆法在二王上使人駭¶
歎是知非書之難知者亦難此與俗傳石本王摩詰所¶
畫四時山水上有摩詰薛邕等印同科葢亦今淺俗所¶
<pb:KR3j0031_WYG_001-46a>¶
為見之令人鄙吝生而士大夫或收藏甚者張於牆壁¶
是可歎也¶
　　古瓦辨¶
歐陽公研譜云相州眞古瓦朽腐不可用世俗尚其名¶
爾今人乃以澄泥如古瓦狀埋土中久而研之然近有¶
長安民獻秦武公羽陽宫瓦十餘枚若今人筩瓦然首¶
有羽陽千嵗萬嵗字其瓦猶今舊瓦殊不朽腐其比相¶
州瓦又增古矣則知相州古瓦未必朽腐葢傳聞之誤¶
<pb:KR3j0031_WYG_001-46b>¶
爾¶
　　王敬武書辨¶
太醫丞樂君珍畜唐人一帖題云委曲付師範跋之者¶
以後有彭城私記為劉夢得書以中云大駕歸定為徳¶
宗自興元還時皆非也余按此乃唐平盧節度使王敬¶
武與其子師範書也紙背有王珙署銜甚詳上云謹謹¶
上相公下云從姪保義軍節度陜虢觀察等使珙狀封¶
此珙與敬武書敬武就其紙作家問寄師範耳大駕歸¶
<pb:KR3j0031_WYG_001-47a>¶
定葢僖宗自鳳翔還時也按中和元年王鐸為都統征¶
黄巢制授敬武平盧節度使三年進敬武檢校太尉同¶
平章事而光啟三年王重盈入河中留其子珙領陜虢¶
節度事光啟在中和後此珙所以呼敬武作相公自題¶
保義節度銜也敬武書此帖後一載龍紀元年卒師範¶
始為留後余以此攷之是帖非夢得書明甚又夢得自¶
以系出中山常著其望而此印章乃彭城彌知非是珍¶
以相示聊為辨之¶
<pb:KR3j0031_WYG_001-47b>¶
　　汝州新刻諸帖辨¶
頃在洛中聞汝州新鐫諸帖謂之汝刻其名已弗典矣¶
意謂其彚擇必佳及見之乃大不然雜取灋帖續帖中¶
所有者時載之又珉玉間簉不能辨也此猶亡害至其¶
集古帖及碑中字萃為偽帖并以一帖省其文别為帖¶
語及强名者甚多稍識書者便可别之如以逸少帖春¶
秋輙為患不得北軍問逺近清和等語乃擿取北軍逺¶
近春秋等字集為一帖强為王衍書以續帖中諸縣故¶
<pb:KR3j0031_WYG_001-48a>¶
佳字强名為王楨之書取汝州東漢州輔碑中數字强¶
名為蔡中郎書取衞州魏孝文弔比干文中數行强名¶
為崔浩書如北齊碑便目為温子升後魏碑便目為沈¶
法㑹如此者甚多且如弔比干文魏孝文作而崔浩之¶
死在太武時乃目為浩書其不稽古如此至若張華帖¶
内雜以寶章集中王慈字薛稷帖中雜以灋帖内子敬¶
字皆集成之字意全不相屬取王筠帖中和南清豫一¶
帖(疑有/闕文)如是者不可具載幸世尚多古帖極有未傳者¶
<pb:KR3j0031_WYG_001-48b>¶
自可刻其全篇何必區區作偽以誤後學但貽識者蚩¶
笑耳汝州既以石十餘刻之而越州復傳其本又刻之¶
二州之石殊可弔也信知識眞者少何足怪云(楨之字/公幹徽)¶
(之子避廟諱/舊改為柾之)¶
　　二館辨¶
漢郊祀志云武帝因公孫卿言仙人好樓居於是令長¶
安作飛廉桂館甘泉作益夀延夀館使卿持節設具而¶
候神人顔師古曰益夀延夀二館也予按太史公記作¶
<pb:KR3j0031_WYG_001-49a>¶
益延夀觀而近嵗雍耀間耕夫有得古瓦其首作益延¶
夀三字其瓦長徑尺字書竒古即此觀當時瓦也又按¶
括地志云延夀觀在雍州雲陽縣西北八十一里通天¶
臺西八十歩正今耀州地也然則當以史記為正但一¶
觀名益延夀三字耳師古謂益夀延夀二館非是館當¶
從史記作觀觀館古多相通自唐以前六朝時凡今道¶
觀皆謂之某館至唐始定謂之觀也古人用字有相承¶
通用如鵠鶴旌旍之類皆莫原其始觀武帝求神仙勤¶
<pb:KR3j0031_WYG_001-49b>¶
勤如此卒不遇眞而東晉楊君周君乃不出户庭親接¶
靈仙卒皆仙去乃知得道雖假修習然在定分也¶
　　弡仲&KR1286;辨¶
劉原父弡仲&KR1286;銘以隸寫之云弡仲作寶簠擇之金鏖¶
鋭鏖鑪其纁其𤣥其黄用盛諸旇&KR2532;米用饗大正音王¶
寘䬫具召飼弡仲受無疆福必共餐飼具&KR0008;(與&KR0008;同/音飽也)弡¶
仲眉夀所謂鑣鑪即廣雅所載此二字乃趙生所釋予¶
亦然之然趙初不知廣雅有此語及觀之彌可信也弡¶
<pb:KR3j0031_WYG_001-50a>¶
音其勿反&KR2532;側角反早取榖也䬫徒兮反飤音祀弡字¶
原父誤釋為張字遂以為張仲之器歐公從而文之以¶
數百言葢失之矣古器中又有弡伯㪟豈仲之兄乎¶
　　古器辨¶
鼎屬七甲鼎乙鼎非鼎乃甗也葢甑之類丙鼎中有人¶
形葢古子孫字丁鼎戊鼎中文在兩目之間非鼻乃父¶
字耳上兩目乃古瞿字葢其人曰瞿父也已敦也古盛¶
黍稷器儀禮所謂全敦非鼎也庚此漢人香盧耳非鼎¶
<pb:KR3j0031_WYG_001-50b>¶
也鍾屬四其三是鍾最後丁號者柄差長當是鉦也尊¶
爵屬四甲是卣中尊也中有人形亦古子孫字乙爵也¶
文曰祖甲丙爵丁爵鑑二甲其文曰仙山竝照智水齊¶
名花朝豓彩月夜流明龍盤五瓀鸞舞雙精傳聞仁夀¶
始驗銷兵文體乃唐人鏡其體製亦不甚古乙銘曰青¶
羊作竟四夷服多賀國安人民(一字/不明)外夷殄滅天下得¶
一雨暘節五資(上二字/不明)長保二親(下一字/不明)凡三十字内¶
有三字不明此乃漢鑑勝前一鑑逺甚(乙銘不可曉攷/之博古圖漢有)¶
<pb:KR3j0031_WYG_001-51a>¶
(青葢鑑銘青羊作青葢又宜/子孫鑑銘五資作五榖熟)¶
　　永建石章辨與滕子濟¶
埀示永建石章珍荷是年龍集辛未故書太嵗在未也¶
我有之者恐與君子有之之意同意不以其魂無知而¶
忘之尚冀其疾來歸也(舊有不字從/川本去之)故云我有之來歸¶
上一字於隸灋疑是疾字意謂爾未審果否¶
　　杜子美詩筆次序辨¶
董君新序稱甫為淑妃皇父碑在開元二十三年最少¶
<pb:KR3j0031_WYG_001-51b>¶
作也予按是年甫才二十四嵗宜為少作然按碑文妃¶
卒葬皆在二十年然此碑乃其子壻鄭潛耀令甫作未¶
必在是年碑末云甫忝鄭莊之賓客㳺竇主之園林以¶
白頭之嵇阮豈獨歩於崔蔡野老何知斯文見託若其¶
葬年所作豈得序稱白頭嵇阮與野老何知哉又其銘¶
云日居月諸丘壟荆把列樹拱矣豐碑缺然則其立碑¶
葢在葬後六年非甫年二十四當開元二十三年皇父¶
葬時所作也葢董君不攷立碑年但攷其葬年故誤爾¶
<pb:KR3j0031_WYG_001-52a>¶
董君新序稱永㤗元年嚴武移山南崔旰亂甫避秦川¶
定後還成都即浮江東欲適呉楚案武卒於成都故有¶
哭嚴僕射詩則武未嘗移鎭山南也又有將適呉楚留¶
别章使君當在武未再尹成都之前非崔旰亂之後此¶
二事舛訛又至鄜迎家後收京扈從還長安董於歸鄜¶
便言移華州漏還京一節王原叔集杜詩古詩甫與章¶
梓州詩及逰惠義寺等皆武初尹之前律詩則在初尹¶
之後二者必有一誤據王序武歸朝廷甫浮㳺左蜀往¶
<pb:KR3j0031_WYG_001-52b>¶
來非一則律詩所序是也古詩田父美嚴中丞一篇次¶
序誤矣原叔以召補京兆功曹不赴欲如荆楚在嚴公¶
初尹前非是葢律詩寄巴州注云時甫除功曹在東川¶
在武初尹之後故誤也政和四年八月十六日觀杜集¶
二序因正之¶
　　論飛白灋¶
觀唐𤣥度十體書因思張懐瓘云飛白全用隸灋葢八¶
分之輕者今世人為此書乃全用草灋正與古背馳矣¶
<pb:KR3j0031_WYG_001-53a>¶
又鮑照飛白用豪筆乃能成字或輕或重也葢或輕若¶
&KR0093;髮或重若雲山濃淡相錯乃成字若不用豪筆書之¶
則不能若此今觀十體中飛龍二字作飛白書正用豪¶
筆作與散隸頗相近坦(當作/但)增縹緲縈舉之勢又全用¶
楷灋洛陽唐恭陵孝恭皇帝睿徳之紀及牛口紀功碑¶
首唐太宗飛白亦如此作皆有豪筆㸃掃濃淡之勢而¶
近世相承飛白皆用相思為片板若髹刷然以書殊不¶
用豪筆故作字無濃淡纎壯之變非古也當蔡邕於鴻¶
<pb:KR3j0031_WYG_001-53b>¶
都下見工人以堊帚成字歸而為飛白之書非便用堊¶
帚葢用筆効之而已今人便謂所用木筆為堊帚謬矣¶
又云飛而不白又云白而不飛葢取其若絲髪處謂之¶
白其勢飛舉謂之飛而俚俗讕語又謂蔡中郎見帛飛¶
空中因作此字以白為帛此尤無稽也¶
　　論臨摹二灋¶
世人多不曉臨摹之别臨謂以紙在古帖旁觀其形勢¶
而學之若臨淵之臨故謂之臨摹謂以薄紙覆古帖上¶
<pb:KR3j0031_WYG_001-54a>¶
隨其細大而搨之若摹畫之摹故謂之摹又有以厚紙¶
覆帖上就明牖景而摹之又謂之響搨焉臨之與摹二¶
者迥殊不可亂也¶
　　論□字¶
小宋太一宫詩瑞木千㝷竦仙圖幾弔開注云眞誥謂¶
一卷為一弔殊不知眞誥所謂㢧即卷字葢從省文眞¶
誥音亦爾非弔字也碧虚子陳景元據眞誥以此字即¶
篇字葢亦誤云¶
<pb:KR3j0031_WYG_001-54b>¶
　　論黄陵碑二女¶
黄陵碑引山海經云洞庭之山帝之二女居之郭璞疑¶
二女舜后不當降小水為其夫人因以二女為天帝之¶
女退之遂以璞為失殊不知山海經凡言帝者皆謂天¶
帝如所謂帝之密都帝之下都帝之平圃與帝之二女¶
皆謂天帝也至言帝俊帝顓則各兼稱其號不但曰帝¶
也其論二女一篇最為詳確據列仙傳江婓二女與九¶
歌湘夫人稱帝子者是矣退之難之非也余頃在道山¶
<pb:KR3j0031_WYG_001-55a>¶
與翁養源論此亦以為然翁於江湘圖志論中其説葢¶
與余合¶
　　論書八篇示蘇顯道¶
章草惟漢魏西晉人最妙至逸少變索靖法稍以華勝¶
世傳書諸葛武侯對蜀昭烈語及豹奴等章帖皆逸少¶
書也蕭景喬出師頌雖不迨魏晉人然高古尚有遺風¶
自其書中觀之過正隸逺矣隋智永又變此灋至唐人¶
絶罕為之近世遂窈然無聞葢去古既逺妙指弗傳幾¶
<pb:KR3j0031_WYG_001-55b>¶
至於泯絶邪然世豈無兹人顧俗未之識耳¶
　　二¶
張懐瓘論書以㑹稽草書第八在世將茂宏軰諸人下¶
意謂其拘法度少縱放也予謂草之狂怪乃書之下者¶
因陋就淺徒足以障拙目耳若逸少草之佳處葢與縱¶
心者契妙寜可以不踰矩議之哉若懐瓘者以形模求¶
字不可告以天下之馬也¶
　　三¶
<pb:KR3j0031_WYG_001-56a>¶
昔人運筆側掠努趯皆有成規若法度禮樂不可斯湏¶
離及造微洞妙則出没飛動神㑹意得然所謂成規者¶
初未嘗失今世人作一波畫尚未知厝筆處徒規規强¶
効古人縱成但若印刻字耳¶
　　四¶
篆法之壞肇李監草法之弊肇張長史八分之俗肇韓¶
擇木此諸人書非不工也而闕古人之(闕一字恐/是淵字)原教¶
俗士之升木於書家為患最深夫篆之方穏草之顚放¶
<pb:KR3j0031_WYG_001-56b>¶
八分之纎麗學便可至而天(一作/大)勢失矣彼觀鍾彛文¶
識漢世諸碑王索遺蹟寜不少損乎此可為知者道¶
　　五¶
流俗言作書皆欲懸腕而聚指管端眞草必用此灋乃¶
善予謂不然逸少書灋有眞一行草三以言執筆去筆¶
跗逺近耳今筆長不過五寸雖作草書必在其三而眞¶
行彌近今不問正草必欲聚指管端乃妄論也今觀晉¶
宋及唐人畫圖執筆者未嘗若此可破俗之鄙説¶
<pb:KR3j0031_WYG_001-57a>¶
　　六¶
凡書横難從易方正在二者間不悟書意而作衡灋不¶
斜則濁此體惟鍾索逸獻眞知也宋齊梁人似之陳隋¶
至唐皆不近也¶
　　七¶
陶隠居集楊許三仙君眞蹟論其書云楊君書最工不¶
今不古能細能大大較雖祖効郗灋筆力規矩兼於二¶
王掾書乃是學楊而字體勁利偏善寫經畫符與楊相¶
<pb:KR3j0031_WYG_001-57b>¶
似鬱勃峰勢殆非人功所逮長史章草廼能而正書古¶
拙隠居昔見張道恩善别灋書歎其神識今覩三君蹟¶
一字一畫皆望影懸了自思非智藝所及特天假此鑒¶
令有以顯悟爾三君書蹟今無復存獨唐竇臮述書賦¶
著楊眞人行書帶名六行觀隠居之論想見其清致也¶
惜哉今亦弗傳矣隠居書自竒世傳畫版帖及焦山下¶
瘞鶴銘皆其遺蹟也今人罕能辨之於戲妙識逺矣古¶
人之知音益稀安得𨼆居道恩軰與之論書哉¶
<pb:KR3j0031_WYG_001-58a>¶
　　八¶
王㑹稽七子凝操徽渙獻五人書蹟具傳惟𤣥肅二子¶
未見餘皆得家範而體各不同是善學逸少書者猶顔¶
延年對宋文帝自謂竣得臣筆測得臣文㚟得臣義躍¶
得臣酒書亦猶是也¶
　　論書六條¶
唐人更不作章草書近來有濟及洪府人强學之所謂¶
不堪位置舉止羞澀終不似眞俗人未嘗知古人用筆¶
<pb:KR3j0031_WYG_001-58b>¶
處見其人書者隨衆穪善皆曰鍾索復出矣(不堪位置/舉止羞澀)¶
(乃梁武帝/評羊欣書)¶
　　二¶
凡書衡(一作/横)難從易方正在二者間不悟書意者强作¶
横書不斜則濁蜀中一人是已此體惟鍾索盡古人之¶
妙宋齊時人似之梁陳隋至唐終不近也¶
　　三¶
後魏北齊人書洛陽故城多有遺蹟雖差近古然終不¶
<pb:KR3j0031_WYG_001-59a>¶
脱氊裘氣文物從永嘉來自北而南故妙書皆在江左¶
　　四¶
洛人好楊凝式少師書信可傳寶但自唐中世來漢晉¶
書灋不傳如凝式軰所祖述者不逺㑹稽父子筆灋似¶
不如是洛人得楊眞蹟夸詡以為希世珍所謂子誠齊¶
人耳¶
　　五¶
我居清空表君處紅埃中仙人持玉尺度君多少才玉¶
<pb:KR3j0031_WYG_001-59b>¶
尺不可盡君才無時休此上清寶典李太白詩也¶
　　六¶
近世書人惟章申公能傳筆意雖精巧不迨唐而筆勢¶
超超意出禇薛上矣比來(空一字/疑襄字)陽號知古灋然但能¶
行書正草殊不工愛觀古帖而議論疎闊好摹古帖而¶
㸃畫失眞世言其搨本與眞蹟同然比李建中周越軰¶
則小過也¶
　　論虞書千文¶
<pb:KR3j0031_WYG_001-60a>¶
聞曾家所藏虞帖未曾見但前軰寫千文如智永軰不¶
正即草未有以行書寫者世有歐率更行書千文一卷¶
乃是集其字為之者未知此虞本如何湏他日見乃可¶
辯眞否也然世人藏虞行書帖如汝南公主墓志積時¶
帖齋㑹帖(疑有/闕文)¶
　　論張長史書¶
始觀張旭所書千字文至母圖隸㪚等字怪逸過甚好¶
事者以長史喜狂書故効其蹟及反覆徐觀至鴈門云¶
<pb:KR3j0031_WYG_001-60b>¶
亭愚䝉瞻仰等字與後題月日則雄隠軒舉槎枿絲縷¶
千狀萬變雖左馳右騖而不離繩矩之内猶縱風鳶者¶
翔戾於空隨風上下而綸常在手擊劍者交光飛刃歘¶
忽若神而器不離身駐目視之若龍鸞飛騰然後知其¶
眞長史書而不虚得名矣世人觀之者不知其所以好¶
者在此但視其怪竒從而効之失其指矣昔之聖人縱¶
心而不踰規矩妄行而蹈乎大方亦猶是也嘗觀莊周¶
書其自謂謬悠荒唐而無端涯然觀其論度數形名之¶
<pb:KR3j0031_WYG_001-61a>¶
際大儒宗工有所不及其道之所以無為而無不為矣¶
於戲觀旭書尚其怪而不知入規矩讀莊子知其放曠¶
而不知其入律皆非二子之鍾期也¶
　　齊景公招虞人以旌説¶
周官全羽為旞析羽為旌又道路用旌節即此旌也顧¶
愷之畫蘇武所執之旌丄員如幢下復數層紅羽鬖鬖¶
然如夜合花即周官所謂析羽也今鹵簿中節亦頗類¶
此其首亦員相去尺餘有數層員版以氂牛毛綴之亦¶
<pb:KR3j0031_WYG_001-61b>¶
鬖鬖然葢析羽之遺法然漢節但旌節之制耳至於龍¶
節虎節玉節之類乃後世虎符之屬是也但可合符者¶
皆謂之節不必盡若旌幢也故漢人所持節俱(闕/)合符¶
之制今觀顧畫節首之下懸一物若書卷疑此可用合¶
符也今鹵簿節乃無此¶
　　秦昭和鍾銘説¶
此鍾葢慶歴中葉翰林清臣守長安所得上之大樂攷¶
之音中大吕胡恢題云世家言秦侯至穆公十三世而¶
<pb:KR3j0031_WYG_001-62a>¶
中間出子遇殺豈不得列於世數邪歐陽文忠題云据¶
史記年表始秦仲至康公為十二公此鍾則為共公時¶
作也據本紀始襄公至桓公為十二公此鍾則為景公¶
時作也予按本紀周孝王命非子曰昔柏翳為舜主畜¶
畜多息故有土賜姓嬴今其後世亦為朕息馬朕其分¶
土為附庸邑之秦使復續嬴氏祀號曰秦嬴嬴生秦侯¶
次公伯秦仲莊公襄公文公靖(史記/作竫)公不立寜公出子¶
武公徳公宣公成公穆公康公共公桓公以銘所謂十¶
<pb:KR3j0031_WYG_001-62b>¶
二公攷之若以非子始為附庸則至成公為十二公若¶
以秦仲始為周大夫襄公始為諸侯則如歐陽説至康¶
公以桓公為十二公然據銘云不顯朕皇祖奄有下國¶
十有二公言皇祖奄有下國葢謂始有土之君則當以¶
非子為始雖曰附庸葢亦國也况有周錫命分土之文¶
得不為奄有下國乎自非子至成公十有二世則是鍾¶
為成公作無疑矣又所謂十有二公葢自始祖而下至¶
今為公之數而歐陽公以為十二公者先公也而言作¶
<pb:KR3j0031_WYG_001-63a>¶
鍾者為十三世亦非也案銘之首稱秦公曰則知見為¶
君者固自穪公春秋時列國皆然不必言先公方謂之¶
公也¶
　　商著尊説¶
按兩器皆皇祐中得之是時阮逸胡瑗等議以謂此器¶
有脰無足據有脰則可名壺尊著地無足則可名著尊¶
是時逸與瑗未能定其主名今按凡以尊名者未嘗無¶
脰則脰不足以别尊之名而足之有無乃可為異此器¶
<pb:KR3j0031_WYG_001-63b>¶
既無足自可謂之著尊不必因其有脰而以壺尊致疑¶
也鼎之無足者曰著鼎義亦如此禮明堂位商尊曰著¶
今觀内府古器中有周之著尊文飾華巧脰作夔龍蟠¶
屈之勢腹著雲靁回旋之狀而足皆著地葢因於商禮¶
而加文耳今此二尊形模古質殊無蟲鏤第以獸飾腹¶
以雙耳挾肩比周物為樸正商代之著尊也腹之獸首¶
若傅翼而飛舉然觀古寶器有為蚩尤之象者皆為飛¶
獸而傅以肉翅昔人著其狀於彛器者以示貪虣之戒¶
<pb:KR3j0031_WYG_001-64a>¶
此尊之飾葢蚩尤也¶
　　商素敦説¶
按古敦之存於今者若周宰辟父敦㪚季敦牧敦戠敦¶
虢姜敦之屬率皆有欵識言時稱伐比他器為詳大抵¶
皆周器也此敦中無欵識外無文鏤質古不華疑若商¶
器然又諸敦之有銘者往往皆宗器也此既無銘豈非¶
燕饗所用與周大方鼎同義乎其制為兩蜼首以吞吐¶
雙耳下有兩珥承之猶其尾然葢若宗彛之章以智為¶
<pb:KR3j0031_WYG_001-64b>¶
義傳曰知人者智夫智足以灼見俊心而知之故得忠¶
臣嘉賔而饗之然後得盡其心而成其禮然則燕饗之¶
敦設飾以蜼其意或寓於斯¶
　　商山觚圜觚説¶
按禮爵一升觚二升此三觚容受宜其比爵為多山觚¶
之脰飾以四山下為觚稜圜者但觚而已昔人所謂破¶
觚為圜故或稜或否具此二者不獨稜者謂之觚也此¶
器用以酬酢故脰足之間可握可拱葢臣拜君酢跽而¶
<pb:KR3j0031_WYG_001-65a>¶
受之端而飲仰而奠於地復拜與圭勿日相為用(自與/至用)¶
(川本去/上七字)故其為拱握之制而其腰間有穿若交午然葢¶
奉執之際貫之組以防墜失與圭之必璧之好同義亦¶
於宴飲之間象君臣之志通而無沉湎之失也三觚制¶
作合度而鮮文飾葢商器耳¶
　　周貍首豆説¶
按古寶器之有豆往往小殊而大同若姬寏母豆則鏤¶
以山雲疑生豆則承以四拱螭足豆之制有㑹可仰祖¶
<pb:KR3j0031_WYG_001-65b>¶
癸豆之像其足無趺此豆之足殊類祖癸雖冶鑄非精¶
而模矩質素葢商代所作云其側獸面若貍首者案射¶
義諸侯以貍首為節貍首之詩逸矣其義弗可知然即¶
名以求其義葢取所田之物為名貍獸之小者言小獸¶
則大獸可知故國君用射於田以所獲禽一為乾豆葢¶
以祀事為先此豆飾以貍首義或出此其廟享之器歟¶
　　周史伯碩父鼎説¶
右二器形制欵識悉同而文字刓缺以二鼎叅讀而互¶
<pb:KR3j0031_WYG_001-66a>¶
辨之可識者四十有三字不可見五字而已按史伯周¶
宣王臣碩父其字也鄭桓公為周司徒問王室於史伯¶
史伯具以諸國及晉楚所以興對春秋外傳是之而漢¶
書古今人表於厲王宣王時皆書史伯疑非二人葢羡¶
文耳此二鼎銘文著史伯碩父所以作鼎曰朕皇考釐¶
仲王母舟母尊鼎而周器之拓文有曰史穎作朕皇考¶
釐仲王母舟母尊鼎欵識字畫大致皆同則知穎者葢¶
碩父之名三鼎之文互相見耳考之經傳周有史佚衛¶
<pb:KR3j0031_WYG_001-66b>¶
有史鰌晉有史趙率以官為氏故碩父之名與字皆冠¶
以史曰伯者葢五十所加猶伯陽父仲山父之類是也¶
又幽王之臣有虢石父而晉有伯石於碩父亦近之然¶
虢石父虢公也未嘗為史而晉之伯石乃楊食我耳非¶
天子之命卿弗可稱伐於鼎是知史伯碩父非此二人¶
也古文周與舟同史伯周臣故稱其王母曰周母猶周¶
之姜任大姒號曰周室三母亦以國著也以斯銘考之¶
釐仲者史伯之皇考而周母其王母也今先釐仲而後¶
<pb:KR3j0031_WYG_001-67a>¶
周母則釐仲實王父耳下言王母則上為王父可知故¶
但曰皇考銘之首曰惟六年八月初吉己子以己配子¶
則於十日剛柔疑若弗類然三代鼎彛銘刻若此者甚¶
多有之兄癸彛文曰丁子周戠敦文曰乙子今此鼎文¶
曰己子是也或曰戊與己同類古尚未分則所謂己子¶
乃戊子也或曰易之五位相得而各有合以配十日若¶
甲與己合古亦未分則所謂己子乃甲子也丁子乙子¶
義亦如之其説未知孰是銘之卒章曰用蘄綽綰眉夀¶
<pb:KR3j0031_WYG_001-67b>¶
晉姜鼎銘亦有此語葢祈天永命俾弗中絶故曰綰埀¶
裕後昆俾昌而大故曰綽與萬年子孫永寶同意皆善¶
禱之辭也鼎唇之文鏤為龍與饕餮之象而腹皆作龍¶
鱗與周寏父鼎頗相類皆合而成體㪚而成章之義所¶
謂龍文之鼎葢取諸此¶
　　周舉鼎説(銘欵一字/)¶
案□古文舉字也三代彛器有此文者頗多如爵有己¶
舉卣有丁舉之類是也戴記晉杜蕢洗爵揚觶以規平¶
<pb:KR3j0031_WYG_001-68a>¶
公時人因謂之杜舉葢爵觶之屬可舉以獻酬之器故¶
或目以舉今此鼎亦銘以舉而但一字又非可舉以獻¶
酬之器則此所謂舉乃人名也與杜舉己舉異矣以載¶
籍考之宋之僖公名舉楚有大夫伍舉下蔡有史舉燕¶
有唐舉雖皆周人然史舉賤而為監門唐舉微而為相¶
者又皆周末人而此鼎乃非晚周之器今驗其銘欵若¶
非宋僖公舉則伍舉也僖公微子之後與周始終伍舉¶
莊共之大夫為楚聞臣宜其制作傳永而不亡然傳以¶
<pb:KR3j0031_WYG_001-68b>¶
諸侯言時計功大夫稱伐為銘之灋而此鼎特著名而¶
不紀績亦猶公非之鼎弟銘以非公孫蠆之鼎弟名以¶
蠆亦一字爾¶
　　周宋公鼎説(銘欵六字/)¶
有葢銘六字按此鼎銘曰宋公䜌之餗鼎䜌者宋景公¶
也以史記年表攷之則名頭曼以漢書古今人表攷之¶
則名兜欒獨汲冡師春書宋之世次曰景公䜌者昭公¶
子與此銘合當以䜌為正然頭曼兜欒音讀相混漢書¶
<pb:KR3j0031_WYG_001-69a>¶
稍近之苐不知何據而云兜欒或景公初二名而後一¶
之若漢昭帝初名弗陵而後但弗也此鼎與宋君夫人¶
之餗釪鼎字畫體一而釪鼎之葢文鏤繁縟此鼎則樸¶
素無華豈當時以是别君與夫人之器邪以文字稽之¶
乃一時物也至於周䜌女及□䜌亦人名苐字畫意象¶
視餗鼎為古則□䜌與䜌女之器疑非景公作葢前此¶
别自一䜌耳(微欵識作□/與㣲同玅也)¶
　　周方鼎説¶
<pb:KR3j0031_WYG_001-69b>¶
按古寶器鼎之方者多矣以其銘欵考之魯公文王方¶
鼎則謂之尊彛單子方鼎則謂之從彛王伯方鼎則謂¶
之寶齍惟陀員庚申方鼎乃謂之鼎然則諸器制度大¶
㮣相類以其可尊而為灋曰尊彛以其陪貳而非正故¶
曰從彛以其或用於齊盛若九嬪之贊玉齍故曰寶齍¶
其實皆鼎也故鄭公孫僑辨黄熊之夢晉平公賜以莒¶
之二方鼎亦止謂之鼎今此二器制度與諸方鼎同葢¶
周器也故目以周方鼎其大也幾可以函犧牛之全體¶
<pb:KR3j0031_WYG_001-70a>¶
其文鏤也淳美而不太華其中也略無欵刻葢用於王¶
之燕饗而已與銘祖考之功而為祀器著自作之時而¶
為養器異矣他器無欵刻者殆此類也此鼎腹之四周¶
皆飾以乳其數比他器為多葢亦推己以致養之義夫¶
天地養萬物聖人養賢以及萬民先王宴饗以厚羣臣¶
以仁嘉賓亦以養之也易鼎之彖曰聖人亨以享上帝¶
而大亨以養聖賢此鼎形特大而乳極多葢大亨以養¶
聖賢之意得不為燕饗器乎鼎之四足皆銜以羊體所¶
<pb:KR3j0031_WYG_001-70b>¶
謂羊鼎也又養於文从羊庠也美也亦如之皆有致養¶
充實之義此飾以羊意亦寓此鼎之唇縁其文鏤也合¶
則為饕餮以著貪暴之戒㪚則為應龍以見居上澤物¶
之功凡龍之有翼曰應龍此器之龍如之至於足之中¶
空上徹於底而無礙則以澂肉洎之滓濁兼取其易飪¶
耳三代制器其寓於理也詳其適於用也周故曰百工¶
之事皆聖人之作也不然何以底此¶
　　周寶龢鍾説¶
<pb:KR3j0031_WYG_001-71a>¶
右二鍾銘皆曰走作朕皇祖文考寶龢鍾走其萬年子¶
子孫孫永寶用享按尓疋唐虞曰載夏曰嵗商曰祀周¶
曰年以此銘考之祝以萬年葢周器也走之名於經傳¶
無見葢昔人自以穪謂猶孤寡不榖臣僕愚鄙皆謙損¶
之辭故司馬遷自穪曰太史公牛馬走班固自穪曰走¶
(漢書作僕/文選作走)亦不任厠技於彼列説者謂以猶今自穪下¶
走之類此器所謂走者如此然則走之號非獨始於漢¶
葢亦上矣此銘上言走下言朕與左氏所謂吾祖也我¶
<pb:KR3j0031_WYG_001-71b>¶
知之同意其曰皇祖文考者按左氏衞莊公之禱曰敢¶
昭告皇祖文王烈祖康叔文祖襄公此所謂皇祖文考¶
者亦猶衞侯所謂皇祖文王也走者周之宗室亦文王¶
後故穪文王曰皇祖昔武王伐商以造周嘗穪文王曰¶
文考至其子孫距文王逺矣猶曰考者葢推本而言之¶
至若賡之文考尊師艅之文考彛戠之文考敦但曰文¶
考而不曰皇祖其皆周初之器乎與此鍾異矣是鍾於¶
于鼓之間飾以雙鳳側著一字亦象鳳形若周烏鍾之¶
<pb:KR3j0031_WYG_001-72a>¶
制昔周之興也鸑鷟鳴於岐山葢在周文王之世而君¶
奭有曰我則鳴鳥不聞孔子亦思鳳鳥之至皆有懐於¶
文王鸑鷟鳳類也二鍾之飾其鸑鷟歟所謂作寶龢鍾¶
者按國語泠州鳩之論鍾曰大昭小鳴和之道也和平¶
則久久固則純純明則終終復作樂所以成政也故秦¶
銘勲鍾名曰昭和鍾而此名曰寶龢鍾意葢若此文王¶
以徽柔懿恭之徳脩和有夏後世於禮樂聲容之間皆¶
象其徳故相禮於清廟則曰肅雝作樂於鍾則謂之寶¶
<pb:KR3j0031_WYG_001-72b>¶
龢龢平則久克成厥政宜子子孫孫寶用以傳永也¶
　　周雲靁鍾説¶
按此鍾形製與諸雲靁鍾同特於于鼔之側别飾以一¶
雲一靁亦猶周鳳鍾烏鍾於于鼔之側特為一鳳一烏¶
以代銘欵則知是鍾葢周器也靁動而風行所以鼓萬¶
物雲族而雨流所以澤萬物先王作樂崇徳感人心而¶
天下和平鼔而澤之莫大於是故雲靁之象不特識於¶
鼎彛以設義於飲食之間而作樂之意葢亦有寓乎此¶
<pb:KR3j0031_WYG_001-73a>¶
者¶
　　周罍周洗説¶
案冠禮設洗直(士冠禮/音値)于東榮水在洗東燕禮設洗于¶
阼階東南當東霤罍水在東説者以謂水器尊卑皆用¶
金罍此罍與尊罍之罍名同而用異夫行禮之始務於¶
自潔故以罍洗為先洗於文從先用是故也罍洗設於¶
東南而靁鼔以春夏罍於文從靁用是故也古之制罍¶
既用金洗亦當然此罍也洗也其制皆金洗之飾以龜¶
<pb:KR3j0031_WYG_001-73b>¶
魚以涓潔為義罍之飾以雲靁以潤澤為義是二器也¶
形制湻玅意象高古非周人不能為也又其出也同地¶
其得也同時以罍承洗合若符棨而秘閣舊籍以洗為¶
瓫以罍為缶初未知其為是物也臣等因受詔撿校而¶
攷辨之主上聖心灼見其然命有司取其制度以備新¶
作禮器之一乃知此器自周訖今載祀千餘隠祕弗見¶
以待聖人制作而後顯於戲豈不韙歟豈不韙歟¶
　　周一柱爵説(素爵附/)¶
<pb:KR3j0031_WYG_001-74a>¶
案古爵皆設兩柱用以反坫則相承而安此前二爵制¶
皆一柱覆則欹倒豈以一於飲而不知節則有顚隮之¶
患用為彛酒之戒歟亦猶欹器以覆戒滿之義也四器¶
皆無銘欵其一腹篆隠起為饕餮雲靁之象文鏤深明¶
葢周人所作其一差簡於前亦同時也後兩柱爵樸素¶
無文然亦周器苐非燕享所用耳¶
　　周雲靁斝説¶
按禮爵夏以琖商以斝周以爵三器之名雖殊其實皆¶
<pb:KR3j0031_WYG_001-74b>¶
爵也以其三足象戈故曰琖以其兩足文以禾稼故曰¶
斝以其形若飛爵然故曰爵形若爵者取其猶爵集以¶
春夏仁且有禮也柱以禾稼者取其飲以養陽而資於¶
尊所以上之也戈其足者所以示飲之戒傷斯為下矣¶
斝之制與爵同但多無咮尾此為小異耳其義則一也¶
此斝腹柱皆飾以雲靁柱則畧為禾稼腹則雜以饕餮¶
饕餮之為物食人未盡還齧其軀又其目在腋下山經¶
所謂狍鴞者故多以飾器之腋腹象其本形示為食戒¶
<pb:KR3j0031_WYG_001-75a>¶
而杜預謂貪財為饕貪食為餮以此器觀之則是象非¶
特為財與食之戒亦以儆彛酒也後一器文鏤差簡然¶
皆周器周具三代禮所以兼用商爵¶
　　周螭足豆説¶
按此豆體中素質無文與姬寏母無異然器之足篆以¶
盤螭是亦周器也其葢則可覆可仰可用以食古之簠¶
簋鼎敦之葢亦如之其名曰㑹特牲饋食禮曰佐食啟¶
㑹卻于豆南此謂佐食者取㑹卻置而奠之以待尸入¶
<pb:KR3j0031_WYG_001-75b>¶
而食也公食大夫禮曰賓卒食㑹飯此謂取飯於敦仰¶
㑹而食置其餘以待餕也豆雖以盛菹醢其食也亦仰¶
㑹取而嚌焉非特於義為安葢亦適於用¶
　　周素盫漢小盫説¶
按説文曰盫覆葢也葢盛滫飯之器加葢以密之其葢¶
可卻以分食若鼎敦之㑹然觀晩周之器有卭仲孫伯¶
戔之饋盫與此前二盫形制畧同然彼有葢文鏤繁縟¶
此亡其葢而復無文亦周物也後一小盫雖有文鏤而¶
<pb:KR3j0031_WYG_001-76a>¶
無古韻葢漢世所為¶
　　宋䪫鍾説¶
右宋䪫鍾六其銘欵曰宋公成之䪫鍾崇寜三年甲申¶
嵗得於南都之崇福院㝷貢之内府考其文則宋鍾原¶
其出則宋地也聖詔有曰得英䪫之器於受命之邦即¶
此鍾也是時帝作大晟即取以為鍾法謹案樂緯叶圖¶
證曰帝顓樂曰六莖宋均注曰能為五行之道立根莖¶
也䪫即古文莖□帝顓而後歴帝嚳唐虞夏商以及于¶
<pb:KR3j0031_WYG_001-76b>¶
周六莖之制其傳可謂逺矣然周備六代之樂雲門咸¶
池韶夏濩武皆存特五英六䪫無之惟宋商之後故宋¶
公猶得其傳成者平公名也宋自微子啟二十六世而¶
至平公其名始見於魯昭公之十年春秋書曰宋公成¶
與此鍾銘合而其立也以周簡王之十年乙酉嵗距皇¶
朝崇寜三年甲申凡一千六百八十年而䪫之器出於¶
受命之邦適丁聖上駿惠先烈登崇耆英制作之盛際¶
也大晟既成神人以和治音洋洋際天蟠地豈特為五¶
<pb:KR3j0031_WYG_001-77a>¶
行之道立根莖哉且莖鍾雖鑄自宋公而實帝顓之樂¶
今也地不愛其寶為時而出葢以昭聖上盛徳茂功比¶
隆五帝夏商以還弗足儷也又古鍾之得於今者惟周¶
為衆其制類多上設衡甬旁傅旋蟲或内實而側埀之¶
或仰通而中貫之率皆振掉弗安惟䪫鍾也雙螭蹲踞¶
以為平紐大晟之鍾實取則焉故其埀之也正其鼓之¶
也和而無振掉弗安之患此其制作所以過於三代也¶
非五帝之樂何以及此¶
<pb:KR3j0031_WYG_001-77b>¶
　　漢金錞説¶
案周官鼓人以金錞和鼓説者以謂其形圜如碓首上¶
大下小今此器制度如此一名淳于南史穪齊始興王¶
鑑為益州刺史有以淳于獻者高三尺六寸六分圍三¶
尺四寸圜如筩色如桼甚薄上有銅馬以繩系馬去地¶
尺餘灌之以水又以器盛水於下以芒莖當心跪注淳¶
于則聲如靁清響良久古所以節樂也今此器上有蹲¶
獸可系以綆與南史之説同但錞首巨而圜下乃寖小¶
<pb:KR3j0031_WYG_001-78a>¶
非若筩也及舂之於地則聲自上發回旋鍧磕於錞之¶
首磅礴不散甚大而宏亦若靁然清響良久不必注以¶
水而振以芒也此器本六長短相第其三已歸内府制¶
作尤工皆周器也今此三器其一有漢泉文葢漢器耳¶
周錞之系獸卭首卷尾為蜼之狀蜼智獸也智於方屬¶
北隂陽相辨之時也王安石以錞於文从金从孰謂隂¶
與陽和而孰故曰和鼓以義考之和則可否相濟辨而¶
和和而孰隂陽辨於北之時如之宜和鼓之器飾以智¶
<pb:KR3j0031_WYG_001-78b>¶
物是器也祕閣舊籍目之為鍾初未知其為錞臣等受¶
詔彚分而物辨之稽經而合庶可備采擇之一焉¶
　　漢螭文瓿説¶
按説文瓿甂也大口而卑用以食此器如之劉歆戲揚¶
雄有覆瓿之語雖出於善謔然當時覆此器必以巾冪¶
之屬為無葢故也今此器但可出納而無葢又設飾纖¶
巧頗乏古象正漢世物也¶
　　漢象形壺説¶
<pb:KR3j0031_WYG_001-79a>¶
按壺之象如瓜壺之壺𡺳詩所謂八月斷壺葢瓜壺也¶
上古之時窪尊而抔飲蕢桴而土鼔因壺以為壺後世¶
彌文或陶或鑄皆取象焉然形模大致近之不必全體¶
若眞物也今此壺形羡若眞壺然殆漢世取象太巧故¶
爾¶
　　漢小方壺説¶
按燕禮司宫尊于東楹之西兩方壺今此壺形製絶小¶
非所以尊於階楹銅薄而弗精非三代上齊之品與武¶
<pb:KR3j0031_WYG_001-79b>¶
安侯鈁相類葢漢世物也鈁即方壺之别名海上之山¶
亦謂之方壺其象如此古之為器必具方圜壺之有方¶
壺猶鼎之有方鼎葢備乾坤之象辨君臣之義故説者¶
謂燕禮之方壺為卿大夫而設以臣道直方義葢地道¶
也臣道也舉一器可以兼之宜其用於燕禮¶
　　漢漏壺説¶
按漢器有丞相府漏壺與此形製同而上有葢葢有方¶
空所以出納箭下有流筩若渴烏然所以節水也此方¶
<pb:KR3j0031_WYG_001-80a>¶
有(疑作/其字)葢餘製皆同然彼器脩九寸耳而此乃長倍蓰¶
之者葢孔壺為漏浮箭為刻水之循環有升降則器之¶
出納有大小視今之漏壺制大小長短相次若陛墄然¶
則漏之有壺宜不一而足¶
　¶
　¶
　¶
　¶
<pb:KR3j0031_WYG_001-80b>¶
　¶
　¶
　¶
　¶
　¶
　¶
　¶
　東觀餘論卷上¶
